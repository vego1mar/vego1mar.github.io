<!DOCTYPE html>
<html lang="pl">

<head>
    <title>Recenzja</title>
    <meta charset="utf-8"> 
    <meta name="viewport" content="width=device-width, initial-scale=1">
    <link rel="stylesheet" href="../css/review-page.css">
</head>

<body>
    <div class="sidebar">
        <p>Producent:<br>CI Games</p>
        <p>Wydawca:<br>CI Games</p>
        <p>Data wydania:<br>2017-04-24</p>
        <p>Rozmiar:<br>56.76 GB</p>
        <p>Dyrektor kreatywny:<br>Paul B. Robinson</p>
        <p>Kompozytor:<br>Mikołaj Stroiński</p>
        <p>Silnik:<br>CryEngine</p>
        <p>Udaj się za linię wroga w najlepszej współczesnej strzelance wojennej. Graj jako amerykański żołnierz, który zostaje zrzucony za linię wroga w Gruzji, niedaleko granicy z Rosją. Obierz własną ścieżkę i wykonuj misje w nieprzyjaznym otwartym świecie.</p>
        <p>
            <a href="https://store.steampowered.com/app/368070/Sniper_Ghost_Warrior_3/">url:steam</a><br>
            <a href="https://www.gog.com/pl/game/sniper_ghost_warrior_3_gold_edition">url:gog</a><br>
            <a href="https://steamdb.info/app/368070/">url:steamdb</a><br>
            <a href="https://www.protondb.com/app/368070">url:protondb</a><br>
            <a href="https://www.pcgamingwiki.com/wiki/Sniper:_Ghost_Warrior_3">url:pcgamingwiki</a><br>
            <a href="https://howlongtobeat.com/game/45277">url:howlongtobeat</a><br>
            <a href="https://en.wikipedia.org/wiki/Sniper_Ghost_Warrior_3">url:wikipedia</a><br>
            <a href="https://www.metacritic.com/game/pc/sniper-ghost-warrior-3">url:metacritic</a><br>
            <a href="https://www.imdb.com/title/tt6528156/fullcredits">url:imdb</a><br>
            <a href="https://www.gry-online.pl/gry/sniper-ghost-warrior-3/ze3fad#pc">url:gryonline</a><br>
        </p>
        <p><a href="../index.html" target="_self">link:spis-treści</a></p>
    </div>

    <div class="main">
        <h2>Sniper Ghost Warrior 3</h2>
        <ul>
            <li>W skrócie: to taki stary Assassin's Creed, tylko że w świecie snajperów. Może być dość przyjemna, jeżeli kogoś to bawi. Nie polecam, jeśli ktoś się szybko nudzi.</li>
        </ul>

        <h3>In plus:</h3>
        <ul>
            <li>zamysł fabularny jest nawet dobry; nie mylić z fabułą, aczkolwiek ona również reprezentuje pewien dobry, akceptowalny poziom; nie, żeby tutaj występowały jakieś wielkie zwroty akcji</li>
            <li>pukawki są całkiem ładne, takie amerykańskie, rosyjskie i gruzińskie</li>
            <li>urokliwa animacja rozrywania głowy „50-tką” (nabojem kalibru .50, czyli robiącym największe dziury)</li>
            <li>część interakcji można anulować, w szczególności łupienie ciał, chociaż nie jest dla mnie jasne jak to dokładnie działa</li>
            <li>ciało jednego martwego przyjemniaczka można schować w jednym z pudełek na ludzi (w śmietniku)</li>
            <li>DLC Sabotaż przedstawia motywy drugiej strony konfliktu</li>
            <li>ktoś tam jeszcze gra w rozgrywkę wieloosobową, coś tam żyje; poziom przyjemności z tego oceniam na multiplayer z Tomb Raidera w wersji light</li>
            <li>jeden celny strzał w głowę kończy żywota; tym nielicznym „żółwikom”, co to noszą maski ochronne, trzeba w takim przypadku strzelić w politycę jak w Katyniu</li>
            <li>punkty zainteresowania (pytajniki na mapie) potraktowane samodzielnie są nawet całkiem interesujące; a w zasadzie to tylko te prowadzące do ukrytych miejsc, bądź też tych związanych z wyzwaniem z dronem</li>
            <li>nie ma dowodów na to, że zajmujemy się snajpowaniem</li>
            <li>no, jest coś przyjemnego w ustrzeleniu całej bazy ze snajperki</li>
        </ul>

        <h3>Ad minus:</h3>
        <ul>
            <li>gra nijak nie wyjaśnia w jaki sposób należy używać karabinu wyborowego, a mam tutaj na myśli „kontrowanie” wiatru i ustawianie poziomu wzniesienia; gdybym tego nie wiedział, to bym nadal tego nie wiedział; z tego, co kojarzę to konkurencyjne Sniper Elite ma ten sam problem bycia rzekomo „intuicyjną” rozgrywką</li>
            <li>gra jest rozdrobniona na jakieś małe DLC, a tylko jedno z tychże wnosi coś nowego (Sabotaż); resztę można pominąć</li>
            <li>gra, w niektórych przypadkach, kilkukrotnie recyklinguje te same obszary w ramach misji</li>
            <li>scenki przerywnikowe są takie trochę „nastoletnie” (to jest eufemizm)</li>
            <li>zastanawia mnie, dlaczego przeciwnik niebędący strzelcem wyborowym, potrafi zauważyć mnie z ponad 500 metrów, gdzie leżę sobie spokojnie na wysokiej wieży, a do tego całkiem precyzyjnie do mnie strzelać niczym najnudniejsze boty z drugiego końca mapy</li>
            <li>nie można wyczyścić do końca posterunku, a tym samym i jego ikony z mapy, bo ten się później „odnowi”; skandal!</li>
            <li>nie można własnoręcznie zapisać gry; kolejny skandal!</li>
            <li>system wczytywania po śmierci jest beznadziejny, tj. cofamy się do ostatniego rozpoznanego punktu szybkiej podróży; to oznacza, że jeżeli się uwziemy na jakąś lokację i raz za razem giniemy, to musimy powtarzać tę drogę tak samo niczym w solsiech; kto uznał, że to będzie w tej grze dobry pomysł?</li>
            <li>światła samochodziku, który mamy do dyspozycji, zawsze zapalają się na start w godzinach nocnych; i zawsze muszę je gasić, bo mi nie odpowiadają; tak, jakby gra nie mogła zapamiętać tego ustawienia (a trzeba tutaj dopowiedzieć, że raz wyłączone radio się już nie włącza samo z siebie)</li>
            <li>nie można zejść kulturalnie z drabiny do samego końca, trzeba zeskoczyć na krótką odległość, bo nasz wielki bohater będzie się trzymać ostatniego szczebla; kto to tak zaprojektował?</li>
            <li>nigdy do niczego nie przydała mi się amunicja oznaczająca skoro większość ludzików można było wykryć dronem, a położenie reszty oznaczyć przesłuchując jakiegoś brudnego niemilca</li>
            <li>tak w ogóle, to nie przydała mi się również amunicja specjalna, jak np. przeciwpancerna czy z ładunkiem elektromagnetycznym, bo nie ku temu zbyt wielu okazji; chyba, że ktoś chce używać tego do manupulowania otoczeniem i stosowania na „żółwików”, opancerzonych misiaczków</li>
            <li>gdy jakaś misja znajduje się w innym rejonie na mapie świata niż ten, na którym się znajdujemy, gra postanawia wczytać właściwy dla tejże misji rejon świata; przy okazji za każdym razem odbywa się krótka odprawa w postaci rozmowy, która w takiej sytuacji wczytywania włącza się wcześniej, niżeli można ją w ogóle usłyszeć, a co za tym idzie, tracimy część dialogu; wniosek: nikt tego nie testował</li>
            <li>zakończenie gry jest zadziwiająco… nijakie</li>
            <li>gdy używa się drona mając zaalarmowanych wrażych zbójów na głowie, to możemy zostać zabici zanim sprowadzimy go z powrotem do siebie, bo oczywiście nie można na chwilę porzucić tej animacji</li>
            <li>wszędobylskie radia z rosyjską muzyką są nieco irytujące w odbiorze; zawsze je wyłączałem, wyobrażając sobie, że Bóg tak chciał, a by osiągnąć ten cel, trzeba było wszystkich „oczyścić” i zaprowadzić do lepszego świata</li>
            <li>główny bohater czasami wypowiada się dość arogancko; nie wiem, czy to dobrze; może na tym polega bycie stereotypowym Amerykaninem udzielającym się w operacjach służb specjalnych</li>
            <li>rzucanie ciałami jest beznadziejne, bo czasami w ogóle nie dochodzi do rzutu, tylko do upadku</li>
            <li>samo przeszukiwanie ciał może sprawiać wrażenie przenikania przez tekstury NPCów</li>
            <li>nie można doprowadzać do nieprzytomności, można tylko zabijać, w związku z czym nie można być pacyfistą</li>
            <li>pytajniki pojawiają się na mapie, gdy zbliżymy się do nich na wystarczającą odległość; to będzie kłopotliwe dla ludzi z zacięciem ukończenia wszystkiego</li>
            <li>kamienie działają na bardzo krótki dystans, przez co nie można sobie zbyt folgować w wabieniu do cienia i szybkim sztyletowaniu w plecy; przypomina to raczej rzucanie monetami w Hitmanie; innymi słowy to jest jak rzucanie perłami przez wieprze</li>
        </ul>

        <h3>Wybrane bugosławy:</h3>
        <ul>
            <li>przede wszystkim gra potrafi się wykrzaczyć</li>
            <li>spadając ze schodów spadłem w teksturę i nie mogłem się wydostać</li>
            <li>czasem, skacząc, postać natyka się na inne obiekty i powoduje to machanie rękoma jak podczas animacji spadania</li>
            <li>zdarzyło mi się iż przeciwnicy walili do mnie z moździerzy korygując uderzenie za każdym razem podczas mego biegu dokładnie na mnie, chociaż nie mogli mnie widzieć, co spowodowało, że bezczelnie i po chamsku mnie zabili</li>
            <li>dla jednej z lunet swego czasu widziałem wyraźnie, że jej optyka i elementy regulacyjne po bokach stanowią dwa oddzielne obiekty graficzne; grafik płakał jak projektował a programista zepsuł</li>
            <li>ikona nowości w menu czasem wskazuje na nowe, którego nie ma</li>
            <li>chwytanie (przesłuchiwanie) przeciwników stojących blisko jakichś wyraźnych oddzielających ścian powoduje, że przemieszczamy się nieco wraz z nim, by gra mogła poprawnie przedstawić animację, co zwykle powoduje, że przeciwnik staje się przezroczysty</li>
            <li>czasem modele broni stają się przezroczyste; wystarczy wtedy przełączyć się na inną, coby efekt zniknął</li>
        </ul>

        <p>Zjechałbym tę grę jeszcze bardziej, ale już mi się odechciało.</p>

        <hr>
        <footer>23 VIII 2021</footer>
    </div>
</body>

</html>
