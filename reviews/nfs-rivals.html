<!DOCTYPE html>
<html lang="pl">

<head>
    <title>Recenzja</title>
    <meta charset="utf-8"> 
    <meta name="viewport" content="width=device-width, initial-scale=1">
    <link rel="stylesheet" href="../css/review-page.css">
</head>

<body>
    <div class="sidebar">
        <p>Producent:<br>Criterion Games, Ghost Games</p>
        <p>Wydawca:<br>Electronic Arts</p>
        <p>Data wydania:<br>2013-11-19</p>
        <p>Rozmiar:<br>9.31 GB</p>
        <p>Dyrektor kreatywny:<br>Craig Sullivan</p>
        <p>Kompozytor:<br>Vanesa Lorena Tate</p>
        <p>Silnik:<br>Frostbite 3</p>
        <p>Zatrzyj granicę pomiędzy grą dla jednego gracza a grą wieloosobową w ulicznej rywalizacji pomiędzy policją a kierowcami. Wejdź do świata, w którym twoi znajomi już się ścigają.</p>
        <p>
            <a href="https://store.steampowered.com/app/1262600/Need_for_Speed_Rivals/">url:steam</a><br>
            <a href="https://www.ea.com/pl-pl/games/need-for-speed/need-for-speed-rivals">url:origin</a><br>
            <a href="https://steamdb.info/app/1262600/">url:steamdb</a><br>
            <a href="https://www.protondb.com/app/1262600">url:protondb</a><br>
            <a href="https://www.pcgamingwiki.com/wiki/Need_for_Speed_Rivals">url:pcgamingwiki</a><br>
            <a href="https://howlongtobeat.com/game/14334">url:howlongtobeat</a><br>
            <a href="https://en.wikipedia.org/wiki/Need_for_Speed_Rivals">url:wikipedia</a><br>
            <a href="https://www.metacritic.com/game/playstation-4/need-for-speed-rivals">url:metacritic</a><br>
            <a href="https://www.imdb.com/title/tt3045044/fullcredits">url:imdb</a><br>
            <a href="https://www.gry-online.pl/gry/need-for-speed-rivals/ze3740#pc">url:gryonline</a><br>
        </p>
        <p><a href="../index.html" target="_self">link:spis-treści</a></p>
    </div>

    <div class="main">
        <h2>Need for Speed™ Rivals</h2>
        <p>Nie warto. Gra potrafi być nawet przyjemna, lecz jest w niej tyle błędów, jest tak niedopracowana, przerywanie rozgrywki ze względu na synchronizację z serwerami jest na tyle męczące, że szkoda na nią czasu. Za dużo rzeczy, które trzeba przeboleć. Są i lepiej wykonane, i dające więcej frajdy gry z tego gatunku. Nie jest to produkcja zła per se, tylko wykonanie jest fatalne. Gdybym miał ją opisać jednym słowem to byłby ból, bul komorowski. Zmarnowany potencjał.</p>
        
        <h3>W skrócie:</h3>
        <ol start="1">
            <li>mamy tutaj karierę rajdowca i policjanta</li>
            <li>dla każdej istnieje tło fabularne po 20 zadań w trzech wariantach (zadania są proste, ale jest co robić)</li>
            <li>wszystko to jest ujęte w ramy komponentu sieciowego (<em>Autolog</em> + <em>AllDrive</em>, napotykamy na innych graczy)</li>
            <li>samochody są zwrotne, ściągają trakcję w stronę krawędzi (arcade-style racing + minimalny rubber banding)</li>
            <li>nic więcej nie ma (zamiast tuningu jest ulepszanie i personalizacja samochodu)</li>
        </ol>

        <h3>Co się tyczy strony technicznej:</h3>
        <ul>
            <li>klatkaż jest limitowany do 30 fpsów; co prawda można to <a href="https://www.pcgamingwiki.com/wiki/Need_for_Speed_Rivals#High_frame_rate">zmienić</a>, ale jest z tym tyle problemów, że w zasadzie nie warto; stwierdziłbym tutaj, że dla policjanta to może nawet ujść, ale już dla rajdowca zbyt często kończy się to przerwaniem wyścigu (wydarzenia)</li>
            <li>w <u>dowolnym</u> momencie możemy zostać rozłączeni z aktualną sesją (instancją świata) i rozpoczyna się wtedy iście legendarna <a href="https://steamcommunity.com/sharedfiles/filedetails/?id=2821290963">migracja hostów</a>, co jest konsekwencją braku dedykowanych serwerów; to jest taki obrazek, który zobaczycie wystarczająco często, by wam się znudził i zrobił nużący; w tym czasie jedyne, co możecie robić, to czekać; pod tym kątem najmniej kłopotów jest wtedy, gdy przebywamy sami w sesji</li>
            <li>również w <u>dowolnym</u> momencie może nas nawiedzić taki błąd, co to powoduje, że <a href="https://steamcommunity.com/sharedfiles/filedetails/?id=2823040975">stoimy w miejscu</a>, tekstury się <a href="https://steamcommunity.com/sharedfiles/filedetails/?id=2823203490">nie wczytują</a>, nie możemy wejść do menu (<em>soft lock</em>); a jeżeli łaskawie trochę poczekamy, to mogą dziać się graficzne <a href="https://steamcommunity.com/sharedfiles/filedetails/?id=2819207366">cuda</a>; i cóż tego robić? ino ubić proces; wielokrotnie traciłem przez to postęp; aczkolwiek, być może należy nadmienić, że istnieją na te niedogodności jakieś <a href="https://steamcommunity.com/sharedfiles/filedetails/?id=2389333140">rozwiązania</a>, jednakowoż nie są one idealne</li>
            <li>jakby tego było mało, to gra potrafi się zaciąć podczas wczytywania z cyklu nieskończony ekran ładowania; dzieje się to także podczas wracania do kryjówki/na posterunek; w praktyce nie da się zrobić nic innego niż zakończyć zadanie w menedżerze procesów, z tym iż to prawie na pewno odbierze nam poczyniony postęp w karierze</li>
            <li>poza <em>Autolog</em> i <em>AllDrive</em> funkcjonował jeszcze w tej grze <em>OverWatch</em>, lecz ten został zamknięty w 2018 r., co przekłada się na to, że 4 ekskluzywne samochody są już niemożliwe do odblokowania; mała strata, ale jednak można by to było naprawić</li>
            <li>wymaga internetów i <em>Origina</em> (nie ma trybu offline, nie masz internetu - nie grasz)</li>
            <li>przy okazji, gra nie ma osiągnięć, co najwyżej statystyki z poziomu gry</li>
            <li>można sobie dokupić DLC z samochodami (z poziomu <em>Origina</em>, bo na <em>Steamie</em> wersja <em>Complete Edition</em> już to zawiera), te zaś mają znaną tendencję do <a href="https://www.pcgamingwiki.com/wiki/Need_for_Speed_Rivals#Disappearing_DLC_cars">znikania</a> ot tak sobie</li>
            <li>pliki konfiguracyjne są zaszyfrowane; nie, żeby mnie to przejmowało, ale jednak nasuwa się pytanie: po co? jakiego niby rodzaju gra potrzebuje takiego rozwiązania?</li>
            <li>domyślne sterowanie na klawiaturze jest po prostu fatalne; kto wpadł na pomysł, że W/S będziemy ruszać do przodu/tyłu, a strzałkami ←/→ na lewo/prawo? kto w ogóle wpadł na pomysł, że to jest dobry pomysł?</li>
        </ul>

        <h3>Co się tyczy rozgrywki:</h3>
        <ul>
            <li>gdy wczytamy grę w miejsu jakiegoś wydarzenia, to samochodziki potrafią osobliwie <a href="https://steamcommunity.com/sharedfiles/filedetails/?id=2823040629">podskakiwać</a> albo pojawiać się w powietrzu i spadać przez chwilę</li>
            <li>przy rozpoczynaniu wydarzenia czasem gra nam odmawia, bo nie wiadomo co; innym z kolei razem nie wszyscy rajdowcy się wczytują, toteż staje się to lekko upośledzone</li>
            <li>będąc rajdowcem policjanci potrafią cię gonić bez powodu; jest to nawet zrozumiałe, gdy jedzie się szybko, lecz można też sunąć ile fabryka daje a radiowóz i tak nie podejmie pościgu</li>
            <li>ragdole bywają dziwaczne, aczkolwiek jest to nawet coś zgoła interesującego; samochody potrafią się czasami kręcić niczym szatan wskazówkami zegara</li>
            <li>albowiem jest tutaj kamera kraksy, tzn. przez jakieś 5 sekund po zderzeniu nie możemy sterować pojazdem; do tego, jeśli w międzyczasie dojdzie do kolejnej kraksy, bo jakiś radiowóz przywalił w nasz wóz, to czekamy kolejne 5 s, a przy okazji nabija się nam pasek zaaresztowania podczas stania w miejscu</li>
            <li>same pojazdy potrafią nam znikać albo pojawiać się przed oczami; raz jest to problem a innym razem nie, dlatego iż raz nie doprowadzi to do kolizji, innym zaś razem i owszem</li>
            <li>styl graficzny potrafi być nieco przytłaczający ilością różnych świateł nacierających na nasze oczodoły; zastanawia mnie, czy nie winno się tu znaleźć ostrzeżenie dla epileptyków</li>
            <li>linia prowadząca nas do celu (<em>ley line</em>), a pojawiająca się na drodze, mogłaby być widoczna cały czas, a nie tylko wtedy, gdy trzeba czasem skręcić; nieco to konfunduje, zwłaszcza wtedy, gdy nie pojawia się, chociaż powinna</li>
            <li>świata gry możemy doświadczyć za dnia lub w nocy i, gwoli prawdy, nie widzę dla tego zastosowania</li>
            <li>kolejna gra, gdzie poziomy głośności między rozgrywką a menu są z dupy dobrane</li>
        </ul>

        <h3>Czy jest w tej grze coś dobrego?</h3>
        <ul>
            <li>fajnie jest się pościgać od czasu do czasu, <b>ale</b> ścigać się możemy też w innych grach</li>
            <li>fajnie również jest bawić się z przyjaciółmi, o ile się ich ma, <b>ale</b> to można powiedzieć o każdej grze</li>
            <li>innymi słowy, fajnie jest sobie porobić wrum-wrum, <b>ale</b> wtem gra nas frustruje migracją hostów albo inną abominacją</li>
            <li>możemy natknąć się na nawet klimatyczną burzę, <b>ale</b> ta rzadko się pojawia</li>
            <li>może być coś nawet uzależniającego w odblokowywaniu wszystkiego, co się da, <b>ale</b> tak w zasadzie to się nie da</li>
            <li>w tle możemy nawet zobaczyć samolot czy kolejkę górską, <b>ale</b> te elementy nijak nie są używane, bo, mimo wszystko, można by sobie wyobrazić wielki przeskok nad kolejką, czy też synchronizację lotu z odlatującym samolotem</li>
            <li>tę grę może ratować to, że ktoś w nią jeszcze gra, <b>ale</b> trudno znaleźć sobie kogoś, kto chciałby wspólnie grać, bo błędy mogą nas rozłączyć w dowolnym momencie</li>
        </ul>

        <hr>
        <footer>19 VI 2022</footer>
    </div>
</body>

</html>
