<!DOCTYPE html>
<html lang="pl">

<head>
    <title>Recenzja</title>
    <meta charset="utf-8"> 
    <meta name="viewport" content="width=device-width, initial-scale=1">
    <link rel="stylesheet" href="../css/review-page.css">
</head>

<body>
    <div class="sidebar">
        <p>Producent:<br>Cyanide Studio</p>
        <p>Wydawca:<br>Cyanide Studio, Nacon,<br>Focus Home Interactive</p>
        <p>Data wydania:<br>2014-10-07</p>
        <p>Rozmiar:<br>6.78 GB</p>
        <p>Dyrektor kreatywny:<br>Thomas Veauclin</p>
        <p>Kompozytor:<br>Henri-Pierre Pellegrin</p>
        <p>Silnik:<br>Unreal Engine 3</p>
        <p>Styx: Master of Shadows is an infiltration game with RPG elements taking place in a dark fantasy universe, where you sneak, steal and assassinate your way through as Styx, a Goblin two-centuries of age.</p>
        <p>
            <a href="https://store.steampowered.com/app/242640/Styx_Master_of_Shadows/">url:steam</a><br>
            <a href="https://www.gog.com/game/Styx_Master_of_Shadows">url:gog</a><br>
            <a href="https://steamdb.info/app/242640/">url:steamdb</a><br>
            <a href="https://www.protondb.com/app/242640">url:protondb</a><br>
            <a href="https://www.pcgamingwiki.com/wiki/Styx:_Master_of_Shadows">url:pcgamingwiki</a><br>
            <a href="https://howlongtobeat.com/game/21586">url:howlongtobeat</a><br>
            <a href="https://en.wikipedia.org/wiki/Styx:_Master_of_Shadows">url:wikipedia</a><br>
            <a href="https://www.metacritic.com/game/pc/styx-master-of-shadows">url:metacritic</a><br>
            <a href="https://www.imdb.com/title/tt4440946/fullcredits">url:imdb</a><br>
            <a href="https://www.gry-online.pl/gry/styx-master-of-shadows/z03bc8#pc">url:gryonline</a><br>
        </p>
        <p><a href="./table-of-content.html" target="_self">link:spis-treści</a></p>
    </div>

    <div class="main">
        <h2>Styx: Master of Shadows</h2>
        <p>Jaki jest pomysł na grę? Jesteśmy małym, zielonym, sprytnym, opryskliwym nierobem, który wszystko kradnie i uważa, że może robić wszystko, co mu się spodoba. Czyli Styx wspaniały, tylko ludzie... tacy, owacy. Staroszkolna skradanka na miarę XXI wieku nie dla gimbusów wywodząca się z uniwersum Of Orcs and Men.</p>
        <p>Polecam jeśliś osobą co skradanki darzy sympatią.</p>
        
        <h3>Dlaczego zachwyca?</h3>
        <ul>
            <li>skradanie się jest wykonane z rozumem i godnością człowieka; to, że pozostajemy w cieniu, nie oznacza, iż przeciwnicy nas nie zauważą, gdy podejdą bliżej, chociaż czasem sprawiają wrażenie nadwrażliwych; w całości opancerzonych rycerzów nie możemy zabić atakiem nożem, trzeba nam w tym przypadku zatruć ich jedzenie albo zrzucić na nich żyrandol czy skrzynię z zaopatrzeniem</li>
            <li>jeżeli ktoś ma potrzebę zaspokojenia doznań o monumentalności, to można w tej grze trochę tego znaleźć; całe Akenasz to jakaś jedna wielka wieża, cytadela czy co to tam jest, zbudowana przez człowieka lubującego się w skomplikowanych mechanizmach i przepastnych rozmiarach swych konstruktów</li>
            <li>tym samym, niejawnie gra tłumaczy dlaczego rozkład pomieszczeń jest najczęściej taki nieżyciowy</li>
            <li>skądinąd świat przedstawiony jest nawet interesujący i zastanawiający, jeżeli czepiać się szczegółów</li>
            <li>zwrot fabularny jest, prawie że, nieoczekiwany, ale, prawdę mówiąc, cała fabuła jakiegoś szału nie robi; ot, taka osobista dygresja na temat swojej tożsamości</li>
            <li>zachęty do przechodzenia misji zgodnie ze sztuką każdego szanującego się skradankowca są dobrze wykonane, ktoś tu miał dobry pomysł, ale trochę szkoda, że dowiadujemy się o tym dopiero po ukończeniu pierwszej z nich</li>
            <li>ambient nawet przyjemny do słuchania, lecz, najwyraźniej, przypisano konkretny utwór do konkretnej lokacji</li>
            <li>jeżeli chcesz grać w tę grę absolutnie po cichu i będąc litościwym, to najwyższy poziom trudności zmienia w zasadzie tylko szybkość reakcji naszych adwersarzy</li>
            <li>i, na odwrót, nawet to mocno zręcznościowe parowanie i mordowanie wszystkich z ukrycia jest wystarczająco satysfakcjonującym doświadczeniem z rozgrywki</li>
            <li>kreskówkowe plansze fabularne to dobry zabieg, bo wygląda to ładniej niż gdyby robić z tego typową scenkę przerywnikową</li>
            <li>gra do zmulania dla pewnego potężnego <a href="https://jadisco.pl">strimera na W</a>, który gra tylko w PUBGa</li>
        </ul>

        <h3>Dlaczego nie zachwyca?</h3>
        <ul>
            <li>gra jest ewidentnie zaprojektowana z myśli o padach; dla Polaka to jak plucie w twarz, ale da się z tym żyć</li>
            <li>miejscami czuć budżetowość gry; zdarzają się dziwne ragdolle, główna postać blokująca się w animacji spadania czy niereagujący na nic przeciwnicy po wczytaniu stanu gry; no, i gra raz nie zaliczyła mi misji pobocznej tylko dlatego, że wczytałem grę ponownie po jej wykonaniu</li>
            <li>do połowy gry poznajemy w zasadzie nowe lokacje, potem zaś występuje ich recykling i zataczamy koło z kwestii kolejności ich odwiedzania</li>
            <li>z chwilą kiedy chcesz grać po cichu i nikogo nie zabijać, to etapy z elfami bywają już trochę męczące z tym swoim nudzeniem</li>
            <li>dymki z podpowiedziami w grze pozostawały na ekranie na zbyt krótki czas, żebym zdążył je doczytać do końca</li>
            <li>sterowanie, poruszanie się i sama mechanika gry bywają nieprecyzyjne i niespójnie; trudno jednakowoż mi rzec, czy to bardziej wina błędów natury technicznej czy niedociągnięć w tym temacie; postacią czasem koszmarnie się steruje skokami z platformy na platformę</li>
            <li>żmudność wykonywania wszystkiego, co można w danej misji czy niewybaczalność elementów platformowych powodowała, że po jakiejś godzinie już nie bardzo chciało mi się grać dalej</li>
            <li>w przypadku tej gry miałem taki problem, że czasem gra nie chciała się poprawnie zamknąć z trybu pełnoekranowego, pozostawiając jeno czarny ekran, z którym nic zrobić niepodobna; ni to uruchomić menedżera zadań, ni to zmienić wirtualny pulpit; zamykając grę w trybie okienkowym nigdy ten problem nie występował</li>
            <li>gra ma tylko wersję na Windowsa, a gdzie są inne na taką platformę jak PC, ja się pytam? gdzie ten osławiony rok Linuksa?</li>
            <li>nie ma też polskiej wersji językowej, chociaż napisy do niej można sobie znaleźć w internetach</li>
            <li>ostatecznie, całościowo, Styx prezentuje sobą przeciętne doświadczenie</li>
        </ul>

        <h3>O zarzutach czynowników:</h3>
        <ul>
            <li>niektórzy narzekają na trudność finałowej walki; a ja powiadam wam: trzeba było zbierać itemki na bossa; więc, cyk, niewidzialność, nożyki, potem żywica, apsajd, baksajd, i jeszcze dwa razy niewidzialność, i już możemy oswobodzić Jezusa z rąk Rzymian</li>
            <li>podobno jakość sztucznej inteligencji zabija klimat; no, a czego się spodziewałeś?</li>
            <li>co inni wolą Dishonored; no, Dishonored to na pewno nie jest, raczej przypomina Thiefa</li>
            <li>podobno system zapisu gry jest „zjebany w chuj”, bo zmienia to nieoczekiwanie zachowanie się NPC-ów; to prawda, że bywa i tak, po prostu częściej zapisuj grę</li>
            <li>gra jest monotonna, męcząca, nudna i wieje od niej starością; zgadza się, ale trochę chyba o to chodziło</li>
        </ul>

        <p>
            7/10<br>
            Więcej grzechów nie pamiętam.<br>
            Dziękuję na uwagę.
        </p>

        <hr>
        <footer>17 II 2019</footer>
    </div>
</body>

</html>
